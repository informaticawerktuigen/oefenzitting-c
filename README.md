# C Tutorial <!-- omit in toc -->

## Inhoudstafel

- [Inhoudstafel](#inhoudstafel)
- [Werkomgeving](#werkomgeving)
- [Structuur oefenzitting](#structuur-oefenzitting)
- [Het project](#het-project)
- [Tijdsinvestering](#tijdsinvestering)
- [Lessen](#lessen)
  - [Les 1: pure C](#les-1-pure-c)

## Werkomgeving

In deze lessen nemen we aan dat je werkt in Ubuntu of een andere UNIX-omgeving.
Windows wordt *niet* ondersteund.
Vele programma's die we in deze les en de komende lessen gebruiken werken niet standaard op Windows.
Ze wel werkend krijgen zal meer moeite kosten dan gewoon een Ubuntu-omgeving op te starten.
Het C-project zal ten slotte ook moeten werken in een Unix-omgeving.

## Structuur oefenzitting

Deze oefenzitting heeft een niet-traditionele structuur.
De zitting zal bestaan uit circa 10 korte lessen die elk een specifiek concept van de programmeertaal C uitlichten.
Elke dag zal er een nieuwe les online komen met bijhorende video.

Het is de bedoeling dat je deze lessen de komende drie weken doorneemt.
Gedurende de drie C-oefenzittingen krijg je de kans vragen te stellen over de lessen en de oefeningen.
Het is echter een goed idee hier op voorhand al aan te werken, zodat je de tijd in de zittingen gericht kan gebruiken om geholpen te worden.

Volg alle lessen in volgorde en doe dit zodra ze online staan en je hier tijd voor hebt. Indien je op een later moment in je project zou vastlopen kan je altijd terug naar de specifieke les gaan waarin je probleem behandeld werd.

Stel ook zeker vragen op het discussieforum.

## Het project

Uitgebreide informatie over het project zal verschijnen na de oefenzittingen op vrijdag 04/12.

## Tijdsinvestering

Het gehele deel C is begroot op 1 studiepunt (30 uur) en wordt volledig afgewerkt in de komende drie weken.

De bedoeling is dat je elke les in ongeveer 1h30 kan afwerken (video kijken + les doorlopen, oefeningen maken).
In totaal geeft dat een tijdsinvestering van 15 uur om de taal te leren.

Bij iedere les zal ook een deel van het project horen (hierover vrijdag meer).
Het project zal dus ook ongeveer 15 uur vergen, gesplitst in kleine delen.

**Begin op tijd aan het project**. Probeer dagelijks te werken zodra het project beschikbaar is. Volg de lessen op en maak projectdelen zodra je kan.
De deadline van het project zal vallen op zondag 13/12 23h59, twee dagen na de laatste zitting. Het zal mogelijk gemaakt worden om nog voor de dag van de laatste oefenzitting klaar te zijn met je volledige project.

> :warning: Hoewel je het laatste weekend (zaterdag 11/12 en zondag 12/12) de mogelijkheid zal hebben verder te werken aan het project, merk op dat de meesten van jullie die laatste week een test hebben voor de vakken SOCS en BRI. De kans is dus groot dat je dit weekend zal willen gebruiken om te studeren voor die vakken. Werk dus op tijd dit project af. Wij zullen ervoor zorgen dat dit mogelijk.

## Lessen

### Les 1: pure C

In [deze les](https://github.com/informaticawerktuigen/oefenzitting-c/tree/main/les1-purec) leren jullie meer over de werking en de basissyntax van C.